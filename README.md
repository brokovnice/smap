# smap

Automatické udržování správné vlhkosti v bytě / domě

V současné době je trend šetřit energie a životní prostředí. Proto se nové stavby budují se stále lepšími izolačními vlastnostmi a s tím souvisí i použití lepších oken. Zatímco dříve stará okna netěsnila a tím pomáhala udržovat správnou vlhkost vzduchu, dnes se používají nové technologie, které minimalizují tepelné ztráty a zabraňují přirozené cirkulaci vzduchu. Majitelé tím sice snižují své náklady, nicméně často se zapomíná na nutnost udržovat správnou vlhkost ve vnitřních prostorách. Při nedostatečném větrání dochází k nasycení vzduchu vodními párami a ty poté kondenzují na chladnějším povrchu. I samotným dýcháním se zvyšuje vlhkost vzduchu, a proto se ráno může na oknech objevit zkondenzované vodní páry. Pokud se to neřeší větráním a utíráním této vody, může to vést ke vzniku plísní, které s sebou mohou přinášet zdravotní komplikace.

Myšlenka je taková, že lidé nedostatečně větrají (zapomenou, nemají čas, nechtějí..), a proto by šlo tuto činnost zautomatizovat. V místnosti by byl teploměr s vlhkoměrem, na okně namontovaný elektronický otevírací systém a řídící jednotka. Tyto motorky se běžně prodávají. Software by vyhodnocoval teplotu, vlhkost vzduchu, počet větrání atd. a automaticky by se staral o udržování správné vlhkosti vzduchu čímž by zamezoval nežádoucími efektu kondenzace vodních pár a následnému vzniku plísní. Zároveň by větral přesně potřebnou dobu, takže by zbytečně neunikalo teplo a tím systém snižoval náklady oproti moc dlouhým větráním.
